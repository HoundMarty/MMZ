## Kvadratická kritéria pro porovnávání signálů

### Teoretické

5. Jaká je souvislost mezi kvadratickou vzdáleností signálů, jejich rozptyly a korelací?

----

Kvadratická vzdálenost mezi dvěma signály je součet kvadrátů rozdílů mezi odpovídajícími vzorky signálů. Tato kvadratická vzdálenost je spojena s rozptylem a korelací signálů. Pokud jsou signály silně korelovány, jejich kvadratická vzdálenost bude malá, protože se budou měnit společně. Naopak, pokud je korelace slabá nebo žádná, kvadratická vzdálenost bude velká, protože vzorky signálů se budou měnit nezávisle.

#### Kvadratická vzdálenost

$$
(x - y)^2 = x^2 - 2xy + y^2
$$

v komplexním oboru

$$
\left| x - y \right|^2 = (x -y)\overline{(x-y)} = \left|x\right|^2 - \overline{x}y - x\overline{y} + \left|y\right|^2
$$

Pro signály platí analogie: průměr přes všechny vzorky.

$$
\frac{1}{N}\sum_{n}(x[n] - y[n])^2 = \frac{1}{N}\sum_{n}x[n]^2 - 2 \frac{1}{N}\sum_{n}x[n]y[n] + \frac{1}{N}\sum_{n}y[n]^2
$$

Jsou-li signály normované, potom platí:

$$
\frac{1}{N}\sum_{n}(x[n]-y[n])^2 = \overbrace{\frac{1}{N}\sum_{n}x[n]^2}^{=1}-2 \overbrace{\frac{1}{N}\sum_{n}x[n]y[n]}^{\hat{\rho}{xy}}+\overbrace{\frac{1}{N}\sum_{n}y[n]^2}^{=1}
$$

tedy

$$
\frac{1}{N}\sum_{n}(x[n]-y[n])^2 = 2(1-\hat{\rho}_{xy})
$$

Normovaná kvadratická vzdálenost je úměrná korelačnímu koeficientu.

#### Normování

Normováním signálu chceme dosáhnout toho, aby jeho střední hodnota byla 0 a rozptyl 1.

V praxi odstraňujeme ze vzorků aritmetický průměr a normujeme výběrový rozptyl:

1. $x[n] \gets x[n] - \hat{\mu}_x$

2. $x[n] \gets \frac{x[n]}{\sqrt{\hat{\sigma}^2}} = \frac{x[n]}{\sqrt{\hat{C}_{xx}}}$

Po krocích 1. a 2. platí $\hat{\mu}_x = 0$ a $\hat{\sigma}^2 = 1$

